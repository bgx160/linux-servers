# Raportoinnin ohjeet, Free Software Definition ja Linuxin asentaminen

## Raportoinnin ohjeet teknisten testien dokumentointiin
- Raportista pitää selvitä selkeästi mitä testattiin ja mitä tapahtui.
- Kirjoita raporttia samalla kun suoritat testejä. Ei jälkikäteen.
- Raportista pitää tulla ilmi testiympäristö. Raportoi tarkasti käytetyt laitteet ja ohjelmistot.
- Työvaiheiden kellonajat pitää kirjata. Niistä selviää työvaiheisiin mennyt aika.
- Huomiota on hyvä kiinnittää kieliasuun ja lähteisiin viittaamiseen.

## FSF Free Software Definition
- Vapaa ohjelmisto tarkoittaa ohjelmistoa, joka kunnioittaa käyttäjien vapauksia ja yhteisöä. Konsepti perustuu neljään välttämättömään vapauteen:
  - Vapaus suorittaa ohjelma
  - Vapaus opiskella lähdekoodia sekä muuttaa sitä
  - Vapaus uudelleen jakaa ohjelmaa
  - Vapaus jakaa ohjelman muokattua versiota
- Vapaa ohjelmisto ei ole hintakysymys vaan kyse on vapaudesta.

## Linuxin asentaminen VirtualBox virtuaaliympäristöön
Versiot:
- [VirtualBox 7.0.10](https://download.virtualbox.org/virtualbox/7.0.10/VirtualBox-7.0.10-158379-Win.exe)
- [Debian live 12.1.0](https://cdimage.debian.org/debian-cd/current-live/amd64/iso-hybrid/debian-live-12.1.0-amd64-xfce.iso)

Isäntäjärjestelmä:
-	Acer Aspire A514-54 kannettava tietokone
- Windows 11 Home käyttöjärjestelmä
- Intel Core i5-1135G7 prosessori
- 8Gt RAM-muistia

### Virtuaalikoneen määritys
Asennettuani ja käynnistettyäni VirtualBoxin valitsin “New”. Annoin laitteelle nimen LinuxDebian. Valitsin käyttöjärjestelmän tyypiksi Linux ja versioksi Debian (64-bit). Valitsin myös vaihtoehdon “Skip Unattended Installation”.

![image](https://github.com/bgx160/linux-servers/assets/122889193/c2bb01dd-f3df-47c8-b03e-a920a1025995)

Seuraavaksi määritin virtuaalilaitteelle resurssit eli minkä verran virtuaalilaite saa käyttöönsä suorittimia, RAM-muistia sekä paljonko laitteelle varataan massamuisti tilaa. Nämä määritykset valitsin isäntälaitteen resurssien mukaan. Annoin virtuaalikoneelle käyttöön noin puolet isäntälaitteen resursseista. Jatkoin painamalla “Finish”.

![image](https://github.com/bgx160/linux-servers/assets/122889193/c93ff742-e02b-46fd-834a-a54377ccef70)
![image](https://github.com/bgx160/linux-servers/assets/122889193/12a0d7bf-3715-4b4e-afc8-699cf85de56a)

### Linux asennus
Kello 15:00 käynnistin virtuaalikoneen painamalla “Start”.  Koneen käynnistyttyä valitsin vielä vaihtoehdon ”Live System (amd64)”.

![image](https://github.com/bgx160/linux-servers/assets/122889193/df9b4350-b2de-4a35-a8d7-3165b7b7b0cd)
![image](https://github.com/bgx160/linux-servers/assets/122889193/ec00013b-bace-48ae-b9be-67a46c378b5b)

Linux käynnistyi graafiseen käyttöliittymään. Kello 15:03 kaksoisnapautin “Install Debian”. Linux antoi ilmoituksen epäluotettavasta lähteestä. Uskalsin kuitenkin painaa “Launch Anyway”.

![image](https://github.com/bgx160/linux-servers/assets/122889193/a6382f90-3292-41d0-add9-b95cf7b314b0)

Valitsin kieleksi “American English” ja jatkoin painamalla “Next”.

![image](https://github.com/bgx160/linux-servers/assets/122889193/55c84d15-a5d4-4cb6-b7c2-1fb292d51206)

Sijainniksi valitsin “Helsinki” klikkaamalla sen kohdalta kartasta. Jatkoin taas painamalla “Next”.

![image](https://github.com/bgx160/linux-servers/assets/122889193/c5d97572-5006-4de1-8173-9617291784a0)

Näppäimistöksi valitsin “Finnish” ja “Default”. Kokeilin vielä testirivillä, että erikoismerkit toimivat. Jatkoin painamalla “Next”.

![image](https://github.com/bgx160/linux-servers/assets/122889193/dab375bc-966b-4a7a-b459-1cafc47969df)

Jatkoin vaihtoehdolla “Erase disk” eli valittu levy formatoitiin ennen asentamista. Valitsin tämän vaihtoehdon, koska halusin puhtaan asennuksen. Jatkoin painamalla “Next”.

![image](https://github.com/bgx160/linux-servers/assets/122889193/9bcf649b-d339-4ac8-808e-7efc6e0aee5f)

Seuraavaksi määritin nimen, käyttäjänimen ja laitteen nimen sekä salasanan.

![image](https://github.com/bgx160/linux-servers/assets/122889193/f2c1950c-6b3d-4d6e-81fb-47b494e91875)

Lopuksi näytettiin vielä yhteenveto määritellyistä asetuksista. “Install” -nappi oli piilossa, mutta sain sen näkyviin laajentamalla ikkunan. Ikkunan laajentaminen onnistui painamalla “Suurenna” -nappia ikkunan oikeasta yläkulmasta. Kello 15:11 jatkoin painamalla “Install”.

![image](https://github.com/bgx160/linux-servers/assets/122889193/6517feb0-d6f8-4582-b3fb-9296cb4efd38)

Asennus oli valmis kello 15:21. Valitsin “Restart now” ja jatkoin painamalla nappia “Done”. Järjestelmän käynnistyttyä uudelleen kirjauduin sisään määrittämilläni tiedoilla.

![image](https://github.com/bgx160/linux-servers/assets/122889193/9f890d9b-f6f9-43f5-8568-f72a5dd3acb2)
![image](https://github.com/bgx160/linux-servers/assets/122889193/2891c9d9-9f25-408b-b2b6-f37f8bf8944e)

### Guest Additions asentaminen
Kello 15:40 lisäsin Guest Additions -levykuvakkeen valitsemalla ylävalikosta “Devices” jonka alta valitsin “Insert Guest Additions CD image…”. Kaksoisnapautin työpöydälle ilmestynyttä levyn kuvaa ja avasin terminaalin tehtäväpalkissa näkyvästä tietokoneen kuvasta.

![image](https://github.com/bgx160/linux-servers/assets/122889193/03d7ba74-fcd1-4350-ab50-8d9b7efbbfd4)

Siirryin hakemistoon “/media/topias” ajamalla komennon “cd /media/topias”. Selvitin hakemiston sisällön ajamalla komennon “ls”. Hakemistosta löytyi alahakemisto nimeltä VBox_Gas_7.0.10. Siirryin kyseiseen hakemistoon ajamalla komennon “cd VBox_Gas_7.0.10”. Kello 15:41 suoritin tiedoston “VBoxLinuxAdditions.run” ajamalla komennon “sudo ./ VBoxLinuxAdditions.run”. Vahvistukseksi piti syöttää vielä salasana.

![image](https://github.com/bgx160/linux-servers/assets/122889193/9ef69457-8a76-4509-8707-69a55d65565a)

Asennus oli valmis kello 15:47 ja uudelleenkirjautumista suositeltiin. Päätin kuitenkin vain sammuttaa laitteen painamalla oikeasta yläkulmasta käyttäjänimeä, jonka alta löytyi “Shut Down” -painike.

![image](https://github.com/bgx160/linux-servers/assets/122889193/338160e6-a3b0-4430-a1d7-12479e74f159)
![image](https://github.com/bgx160/linux-servers/assets/122889193/84ae8d48-cfc9-406d-80e0-45e6745a3c1b)

Pohjana Tero Karvinen 2023: [Linux kurssi](http://terokarvinen.com)
